# [CF2] Títol: Terrassa, una ciutat sostenible(?)

![PortadaCreixen](PortadaCreixen.png)

## **Autoria**

Programació dins la formació en Competència Digital Docent a l’escola **Creixen Terrassa**.

## **Objectius**

Augmentar la consciència sobre la importància del reciclatge i la gestió sostenible dels residus. Fomentar la reflexió crítica sobre les polítiques de gestió de residus i la necessitat de canvis en els comportaments individuals i col·lectius. Inspirar i motivar l'alumnat per a participar en accions concretes per millorar la sostenibilitat ambiental i promoure el reciclatge.

## **Descripció de la proposta**

Aquest és un projecte d’investigació sobre tots els processos vinculats amb la gestió sostenible dels residus a la ciutat de Terrassa. Després de fer la cerca, els alumnes creen un vídeo-reportatge on exposen tota la informació mitjançant eines digitals usades a l’aula. 

## **Alumnat a qui s’adreça especialment**

El projecte és dirigit a alumnes de 2n de Cicles Formatius de Grau Mitjà d’Atenció a Persones en Situació de Dependència.

## **Interdisciplinarietat, transversalitat, relacions amb l’entorn**

La transversalitat del projecte es pot apreciar donat que en ell treballem de forma directa i explícita les ciències naturals, ja que tractem la comprensió dels processos ecològics, el cicle de la vida dels materials i l’impacte que tenen en el medi ambient. També està íntegrament vinculat a l’educació artística, la tecnologia,  i a la llengua i literatura catalana, donat que el vídeo reportatge toca moltes de les destreses que es treballen en aquestes matèries.

## **Programació**

## Programació Didàctica: Dia 1

**Durada:** 6 hores
**Objectiu de la jornada:** Aprendre sobre el reciclatge de forma autodidàctica.
**Metodologies Utilitzades:** Debat, puja d’idees i treball en grups reduïts

### **Horari i Activitats**

**8.00h - 8.30 h Presentació del projecte.**

Mostrar als alumnes la informació relacionada amb els ODS i els motius i objectius del projecte.

**8.30h - 9.00h Autoavaluació mitjançant *Clickedu***

Els alumnes respondran les preguntes sobre el reciclatge per saber quin són els coneixements previs dels quals partim per desenvolupar el projecte.

**9.30h - 11.30h Investigació sobre el reciclatge en grups reduïts.**

En grups de 5,  investigaran per conèixer més informació relacionada amb el reciclatge.

**11.30h - 12.00h Esbarjo.**

**12.00h - 13.00h Creació d’una presentació de *Genially* on plasmar tota la informació recaptada.**

**13.00h - 14.00h Presentació dels documents mitjançant *Padlet.***

---

### **Materials Necessaris**

- Material de gravació: Micròfon, auriculars, i programari d'edició d'àudio.
- Material d'Avaluació: Rúbrica de seguiment dels objectius.

## Programació Didàctica: Dia 2

**Durada:** 6 hores
**Objectiu de la jornada:** Informar-nos sobre el reciclatge a Terrassa.
**Metodologies Utilitzades:** Cerca d’informació, treball en grups reduïts i realització d’entrevistes

---

## **Horari i Activitats**

**8.00h - 9.00h Organització de la cerca d’informació.**

Cada grup se li assignarà un contenidor, el qual haurà d’investigar. Els alumnes crearan preguntes que els agradaria saber sobre l’ús del seu contenidor a Terrassa i també sobre el coneixement que tenen els habitants de la ciutat.

**9.00h - 11.30h Cerca d’informació.**

Es farà també un recull de vídeos i fotos sobre la informació rellevant que trobin i de les entrevistes que realitzin.

**11.30h - 12.00h Esbarjo**

**12.30h - 13.30h Creació d’una altra presentació *Genially*.**

Prepararan per a la resta de companys tota la informació recollida. Aquest cop sobre el seu contenidor, concretament.

**13.30h - 14.00h Presentació de la informació a través del *Padlet.***

Cada grup farà pública la informació recollida pels carrers de Terrassa.

## **Materials Necessaris**

- Material d’aula; llapis, bolígraf i fulls.
- Material de recerca: Dispositiu amb internet, i telèfons mòbils.

## Programació Didàctica: Dia 3

**Durada:** 6 hores
**Objectiu de la jornada:** Creació i edició del vídeo-reportatge sobre el reciclatge.
**Metodologies Utilitzades**Edició de vídeo, puja d’idees i treball en grups reduïts

---

## **Horari i Activitats**

**8.00h - 11.30h Organització i creació del vídeo-reportatge.**

Tenint en compte la informació general del reciclatge que van recopilar el primer dia, més la informació concreta del contenidor que van recopilar el segon dia, els diferents grups han de començar a pensar, organitzar i crear el seu vídeo-reportatge de 7min a 10min de duració.

**11.30h - 12.00h Esbarjo**

**12.00h - 14.00h Edició de vídeo**

Durant les últimes hores del dia podran acabar d’editar el seu vídeo-reportatge i podran sortir al carrer a filmar els últims detalls que els faci falta.

Caldrà deixar el reportatge fet i penjat al *Padlet*

## **Materials Necessaris**

- Material d’aula; full, llapis i bolígraf.
- Material de recerca: Dispositiu amb internet i telèfon mòbil.

## Programació Didàctica: Dia 4

**Durada:** 6 hores
**Objectiu de la jornada:** Superació del Escape Room i proposta de millores del procés de reciclatge.
**Metodologies Utilitzades:** Pluja d’idees i debat.

---

## **Horari i Activitats**

**8.00h - 11.30h Escape Room**

Els alumnes, dividits en grups reduïts, intentaran superar totes les proves del nostre Escape Room vinculat directament amb els valors del reciclatge i una ciutat sostenible.

**11.30h - 12.00h Esbarjo**

**12.00h - 14.00h Nou model de reciclatge a Terrassa.**

El grup classe en general realitzarà una pluja d’idees amb l’objectiu de proposar una millor metodologia de reciclatge per la ciutat. Entre tots intentaran proposar idees innovadores per tal de millorar el servei i el procés de reciclatge que coneixem actualment a Terrassa.

---

## **Materials Necessaris**

No caldrà cap mena de material donat que el debat i la pluja d’idees es farà en veu alta i jo faré un recull de totes les propostes oficials que es facin finalment.

## Programació Didàctica: Dia 5

**Durada:** 6 hores
**Objectiu de la jornada:** Presentació i avaluació dels vídeo-reportatges
**Metodologies Utilitzades:** Debat, exposició oral i treball grupal

---

## **Horari i Activitats**

**8.00h - 11.30h Iniciarem la reproducció dels video-reportatges.**

Cada grup presentarà el video creat sobre el seu contenidor a Terrassa. La duració d’aquests és d’entre 7min i 10min. Mentrestant, els companys hauran d’anar prenent nota sobre aspectes positius i negatius que es comentaran després del pati.

**11.30h - 12.00h Esbarjo**

**12.00h - 13.00h Comentari i avaluació de cada reportatge.**

Farem una coavaluació i autoavaluació de cadascun dels productes finals obtinguts. Els alumnes d’altres grups podran fer comentaris i crítiques constructives sobre aspectes del diferents reportatges.

**13.00h - 14.00h Avaluació final sobre el projecte.**

Els alumnes hauran de respondre el qüestionari d’avaluació que conté les mateixes preguntes que el qüestionari d’avaluació inicial. D’aquesta manera podrem veure si han progressat i han adquirit els coneixements treballats.

_____________________________________________________________________

## **Materials:**

- Dispositiu amb internet.

- Material d’aula: full, llapis i bolígraf.

![PeuSubvencio.png](PeuSubvenci%C3%B3.png)
