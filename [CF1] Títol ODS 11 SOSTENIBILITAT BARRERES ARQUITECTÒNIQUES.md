# [CF1] Títol: ODS 11. SOSTENIBILITAT. BARRERES ARQUITECTÒNIQUES

![PortadaCreixen](PortadaCreixen.png)

## **Autoria**

Programació creada per Carme Huertas dins la formació en Competència Digital Docent a l’escola **Creixen Terrassa**.

## **Objectius**

Enllaçant l’objectiu de desenvolupament escollit amb els mòduls formatius que s’estudien al CFGM APSD, es decideix fer un treball sobre les ciutats sostenibles per a tothom i les barreres arquitectòniques que es poden trobar en la nostra ciutat.

## **Descripció de la proposta**

Els alumnes han de conèixer l’ODS seleccionat i després fer un estudi de camp sobre els entorns més propers a l’escola. Se’ls permet fer gravacions i fotografies de diferents indrets del centre de la ciutat, propers a l’escola, on trobin espais sense accessibilitat o barreres arquitectòniques que no hagin estat resoltes. Igualment, se’ls demana trobar aquells espais que puguin descobrir en els quals sí que hagin estat resoltes aquestes barreres.

## **Alumnat a qui s’adreça especialment**

Els alumnes són nois i noies de 16 o 17 anys que estan cursant un Cicle Formatiu de Grau Mig sobre Atenció a Persones en Situació de Dependència.

## **Interdisciplinarietat, transversalitat, relacions amb l’entorn**

Va relacionat amb els mòduls formatius que s’estudien al CFGM TAPSD quant a les dificultats que les persones amb diversitat física poden tenir en les ciutats on viuen. S’intenta descobrir com han de ser les ciutats sostenibles i les barreres arquitectòniques que s’han de solucionar per fer habitable una ciutat per a tothom.

## Programació

### Programació Didàctica: Dia 1

8:00-10:00 h
Explicació sobre què són  les ciutats sostenibles, com han solucionat el problema de les barreres arquitectòniques i com afecten les persones en situació de dependència.
Vídeos introductoris. Visualització dels diferents vídeos per ampliar informació. Selecció dels alumnes del vídeo que més informació important consideren que els ha proporcionat.
[https://www.youtube.com/watch?v=Xp4LMbRV8_0](https://www.youtube.com/watch?v=Xp4LMbRV8_0)  2 minuts. Ciutats sostenibles.
[https://www.youtube.com/watch?v=I4wj61hScUQ](https://www.youtube.com/watch?v=I4wj61hScUQ)  2 minuts
[https://www.youtube.com/watch?v=1BpMBfl_6zc](https://www.youtube.com/watch?v=1BpMBfl_6zc) 2 min. no parlat
[https://www.youtube.com/watch?v=P4MVSlGWE4A](https://www.youtube.com/watch?v=P4MVSlGWE4A) 5 min.

Debat amb tota la classe sobre els vídeos i sobre com creiem que estan aquestes barreres arquitectòniques assenyalades a la nostra ciutat i valorar si aquesta comunicació és correcta i útil per a les persones amb diversitat.
Creació de grups de treball entre els alumnes per a la realització de la investigació al carrer i la recollida d’informació.
Fer la planificació del recorregut assignat per a la sortida a recollir informació.

Materials:
Projector, ordinador, vídeo sobre arquitectura i ciutats sostenibles.

10:00-12:00 h
Repartiment per grups i per zones per a no coincidir els grups en els mateixos espais:
zona Cecot, Mútua i Escola Industrial,  5 persones
zona Cardaire, Plaça Vella, Portal Sant Roc  4 persones
zona carrer Sant Pere, Ajuntament i carrers voltant (Unió, Montserrat, Cremat, Goleta, Gavatxons). 4 persones
zona Plaça Nova des de Rutlla, Baldrich fins Crta. Montcada 5 persones
zona Plaça Saragossa, Correus i Estació del Nord,  5 persones
zona Mercat Entrada Rambla fins a Cap Rambla 22 de Juliol  5 persones
zona Rasa, Rambla fins FFCC Terrassa Rambla  5 persones
Sortida al carrer per a fer el treball de camp. Per grups ja establerts i als voltants de l’escola, investigació de l’accessibilitat a Terrassa i de com està informada i publicitada aquesta accessibilitat.
Proposar recursos digitals com fotografies, vídeos o plànols per il·lustrar el recorregut estudiat per cada grup.

Materials:
Ordinadors i portàtils personals de cada alumne
Mòbil de cada alumne
12:00-12:30 h pati
12:30-14:00 h
En classe, posada en comú de cada grup de la informació i imatges recollides per a la preparació de la feina de l'endemà.
Reflexió guiada sobre el que han après i han descobert durant el dia.

### Programació Didàctica: Dia 2

Pas 2: Selecció del model que cada grup utilitzarà per a la presentació de la informació recollida al carrer. Elaboració del model escollit.  (6 hores). Segon dia
8:00-9:00 h
Posada en comú de cada grup sobre el material recollit el dia anterior en la sortida.
Pluja d’idees de cada grup sobre com serà la presentació de la informació a tot el grup classe i les connexions amb l’ODS seleccionat per treballar.
Preparació d’un vídeo d’uns 5 minuts màxim a manera de notícies (telediari) sobre el que han trobat als carrers de la ciutat. Selecció de la informació que volen destacar en el vídeo, els presentadors o presentadores, les gravacions escollides…

9:00-11:00 h

Preparació del model de vídeo seleccionat per cada equip amb el material i les eines digitals necessàries.
Repartiment de les tasques dins de cada grup i començar a treballar el projecte.

11:00-11:30 h. Pati
11:30-14:00 h.

Continuació del treball en equip de cada grup
Primera presentació als docents abans d’acabar la sessió.
Material:
Ordinadors i portàtils personals de cada alumne
Mòbil de cada alumne
Material escolar (cartolines, colors, retoladors, tisores, cola, plastificadora…

### Programació Didàctica: Dia 3

Presentació oral de cada grup sobre els seus descobriments.
Anàlisi  del treball i l’ODS tal com l’han vist aplicat a la ciutat.
Utilització de recursos digitals com bases de dades en línia, llibres electrònics i articles per a la realització dels vídeos representatius de cada grup.
De 8:00 a 11:00 h
Finalització de les gravacions i preparació de la presentació de l’informatiu de cada grup.
Utilització dels espais de l’escola i dels materials digitals per la gravació final
D'11:30 a 13.30 h
Presentació per grups, de cada un dels informatius elaborats al llarg dels dies anteriors a tota la classe i docents implicats en el projecte.
Exposició oral sobre el treball fet i la informació descoberta
Creació d’informació a la web de l’escola sobre els vídeos realitzats
Materials:
Projector, ordinador, televisors de classe, pissarra.

### Programació Didàctica: Dia 4

8:00- 9:00 h

Introducció de la prova d'Escape Room a tota la classe. Explicació dels diferents apartats que componen la prova i dels nivells que trobaran amb els reptes que han de resoldre per poder passar de nivell fins a arribar al final.
Explicació de quin serà l’objectiu un cop arriben a l’últim nivell i obtenen el premi final
10:00 - 13.00 h
Inici de la recerca de pistes per arribar al final amb la solució… Els alumnes per grups, han d’anar trobant les pistes per accedir al resultat que els farà passar de nivell.
Han de compartir habilitats i coneixements i aplicar-los i trobar la solució a cada enigma.
13:00-14:00 h
Es compartiran els resultats obtinguts per cada grup i es donarà el sobre corresponent al premi final per arribar a l’últim nivell.
Es farà la recerca física en grups i per l’escola per trobar el premi de l’últim nivell.

### Programació Didàctica: Dia 5

8:00-11:00 h

Col·locació en el seu lloc corresponent dels senyals d’emergències obtinguts per cada grup en finalitzar l’Escape Room del dia anterior.
Exposició dels vídeos realitzats per cada grup durant la setmana
Explicació breu de les reflexions de cada grup sobre la informació trobada
Materials:
Televisors de classe
Chromebooks, ordinadors o tauletes dels alumnes
11:30-12:30 h
Col·loqui general amb tota la classe sobre el projecte, la seva posada en marxa i la informació aconseguida i apresa durant la realització.
Valoració general sobre tots els ODS proposats i el valor d’assolir complir-los en un futur pròxim.

![PeuSubvencio.png](PeuSubvenci%C3%B3.png)
