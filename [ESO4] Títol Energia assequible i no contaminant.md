# [ESO4] Títol: Energia assequible i no contaminant

![PortadaCreixen](PortadaCreixen.png)

## **Autoria**

Programació creada per Toni Moreno dins la formació en Competència Digital Docent a l’escola **Creixen Terrassa**.

## **Objectius**

Aquest projecte està dissenyat perquè els alumnes prenguin consciència de la importància que té (i que tindrà) l’ús de les energies renovables i no contaminants per les generacions actuals i futures si volem que es compleixin els objectius de reducció i mitigació del canvi climàtic per les dècades vinents. A més, se’ls vol fer partícips i coneixedors de les dificultats d’accessibilitat a energies netes i renovables que té una gran part de la població mundial que encara viu aliena a aquestes problemàtiques.

## **Descripció de la proposta**

Proposem la creació d’una campanya de màrqueting que els permeti desenvolupar i crear alguns materials plàstics i audiovisuals que puguin utilitzar per vendre la seva idea que incentivin l’ús d’energies renovables i no contaminants.

## **Alumnat a qui s’adreça especialment**

Aquesta tasca està adreçada als alumnes dels cursos superiors de l’Educació Secundària Obligatòria, en el nostre cas ho han realitzat alumnes de 4t d’ESO, però també seria aplicable pel curs anterior o per alumnes d’estudis postobligatoris.

## **Interdisciplinarietat, transversalitat, relacions amb l’entorn**

Amb aquest projecte han de desenvolupar i executar tasques que impliquen a diverses disciplines com la Llengua Catalana i Castellana, les Matemàtiques, la Competència Digital, la Geografia i l'Oratòria. 

## Programació

## Programació Didàctica: Dia 1

8:00-9:00→ Introducció a la sostenibilitat energètica
Explicació sobre les energies renovables i les no renovables, i quina relació tenen amb el concepte de sostenibilitat energètica i amb el terme “petjada ecològica”.
Visualització d’un vídeo o documental curt sobre l’evolució de la sostenibilitat energètica en els últims trenta anys.
Materials: Projector, ordinador, documental.

9:00-10:00→ Coneixent l’ODS núm. 7
Introducció a l’ODS d’Energia assequible i no contaminant amb explicacions concretes dels objectius i les intencions d’aplicació d’aquest àmbit.
Activitat de grup: Enquesta perquè els alumnes pensin quina empresa distribuïdora d’energia els proporciona electricitat a casa seva i quina és la comercialitzadora. Han d’investigar quin percentatge de l’energia que reben de la comercialitzadora és de fonts renovables, buscar empreses que subministrin el 100% de l’energia renovable i aprendre com es faria una instal·lació de plaques solars. Després faran una petita presentació per grups (comercialitzadores que coincideixin).
10:00-10:30→Hora d’esbarjo i esmorzar

10:30-11:30→Continuació
Seguir l’activitat anterior.

11:30-12:30 →Joc competitiu de consum energètic responsable
Introducció a la idea de la petjada de carboni mitjançant un simulador de la despesa que fem individualment i també lliçó informativa sobre quines són les principals fonts d’emissió de gasos d’efecte hivernacle.
Centrant-se en les emissions dels vehicles de combustió interna, se’ls plantejarà la pregunta: Quin vehicle és el que més contamina i el que menys? (tenint en compte les emissions per càpita). A continuació hauran de competir per trobar quins vehicles de diverses categories (automòbil, motocicleta, tren, avió, vaixell) contamina menys.

12:30-13:30 → Reflexió i resultats
Presentació dels resultats del joc competitiu amb exposició a la pissarra i possibilitat d’ús de les eines digitals de presentació o també manuals, sigui en cartolines o a la mateixa pissarra.
Classificació de les respostes presentades pels grups en una graella pública per veure les informacions a les quals han arribat i poder comparar els resultats per extreure el podi competitiu per grups.

15:15-15:45 → Institucions implicades en l’Agenda 2030
Explicació breu sobre les institucions que aporten i ajuden positivament en l’assoliment dels ODS i també les que interfereixen negativament en la consecució d’aquestes metes.
Enumeració de les organitzacions implicades tant a favor com en contra i explicació de per què els interessa que els objectius siguin fructífers o no.

15:45-16:45 →Objectius de l’Agenda 2030
Cercar al navegador quines són les metes de l’ONU per l’ODS núm. 7 segons els plans de l’Agenda 2030, escolliu quina o quines de les metes trobeu que es poden aconseguir en els terminis proposats i, les que creieu que no és possible, expliqueu individualment per què no hi ha possibilitat de complir-les.
Omplir una graella anomenant quines són les organitzacions, institucions o personalitats que poden influir tant positivament com negativament en l’assoliment de les metes proposades en l’ODS núm. 7 en els terminis establerts.

3- Publicació a les famílies

16:45-17:15 → Publicació a les famílies
Escriptura d’un post que es pugui penjar a Clickedu on s’expliqui quin ha estat l’objectiu escollit i quins coneixements s’han treballat durant aquell dia.
Lectura en veu alta dels posts de cada grup i selecció del més encertat per penjar-lo a la plataforma.

## Programació Didàctica: Dia 2

8:00-8:30 → Recepció dels estudiants
Introducció dels alumnes al format de catàleg comunicatiu, explicació de l’objectiu de l’activitat i presentació del projecte de la jornada.

8:30-10:00 →Planificació de la campanya
Breu explicació sobre la importància de la planificació de campanyes i els mètodes utilitzats en aquest procés.
Treball en petits grups per a desenvolupar un pla de campanya escolar, definint els objectius, el públic, els missatges clau i les accions pràctiques.

10:00-10:30 → Esbarjo

10:30-12:00 →Taller de "Disseny de Cartells"
Introducció als principis del disseny gràfic per cartells.
Taller d’inspiració amb exemples de campanyes exitoses. Proporcionar als estudiants exemples de campanyes reals que hagin suposat un abans i un després en el màrqueting i el món de la publicitat.
Creació pràctica de cartells per promoure l'ús d'energia renovable, utilitzant eines digitals o materials tradicionals.

12:00-13:30 →Joc: "La Carrera de l'Energia"
Explicació del joc. Cada grup rep un conjunt de preguntes relacionades amb l'energia renovable i ha de respondre correctament per avançar en una carrera virtual. Les respostes correctes els donaran l’energia necessària per progressar.
Discussió sobre el joc i com les decisions relacionades amb l'energia afecten els resultats.

15:15-17:15 →Visualització d’una pel·lícula o documental inspirador
El suport audiovisual ha de servir perquè puguin veure com es desenvolupa i es duu a terme una campanya publicitària i de màrqueting exitosa perquè puguin extreure informació i ajuda a l’hora de crear la seva pròpia.

Publicació a les famílies (canals Clickedu) el catàleg de classe, via àlbums de fotografies.

## Programació Didàctica: Dia 3

8:00-10:00 →Presentació i reincorporació a la feina
Objectiu: Finalitzar el cartell de presentació de la campanya
Metodologia: Treball en grups a l’aula
Materials: Pintura, colors, paper de dibuix, ordinadors, eines digitals

10:30-11:30 →Taller d’estratègies de la comunicació.
Objectiu: Aprendre sobre diferents estratègies de comunicació eficaç.
Metodologia: Presentació interactiva i discussió en grups petits.
Materials: Diapositives, exemples de campanyes exitoses, ordinadors o tauletes.

11:30-12:30 →Assaig de la presentació i disseny de l’esdeveniment de llançament
Objectiu: Preparar la presentació de la campanya i planificar l'esdeveniment de llançament.
Metodologia: Role-play i planificació d'esdeveniments.
Materials: Guions, micròfons, escenari o espai simulat.

12:30-13:30 →Discussió final i feedback
Objectiu: Refinar l'estratègia de difusió amb feedback dels companys i professors. Que expliquin quina serà la seva estratègia de difusió de la campanya.
Metodologia: Presentacions en grup i sessió de feedback.
Materials: Projector, ordinador, altaveus.

Publicació a les famílies (canals Clickedu) de l'enllaç de la sala d’assaig virtual de la classe, amb les primeres proves de l’obra comunicativa i les pràctiques dels alumnes, via (Recomanacions + Grup de difusió de la classe).

La càrrega dels esbossos es podria fer amb l’ajuda d’alumnes de nivells superiors, per evitar la falta de competències d’alguns alumnes.

## Programació Didàctica: Dia 4

8:00-10:00 →Creació artística
Finalització dels cartells propagandístics que s’han iniciat en dies anteriors.
Resolució de dubtes sobre l’exposició, preparació de la presentació i revisió i millora dels aspectes tècnics, lingüístics i ortogràfics.

10:00-10:30 → Esbarjo

10:30-12:00 →Escape Room
En els grups assignats, els alumnes hauran de resoldre l’escape room seguint les pistes que tindran en una presentació dinàmica a l’ordinador.

12:00-13:30 →Activitat amb manca d’informació

15:15-17:15 →Posada en pràctica a l’exterior
Sortida al carrer per practicar un dels aspectes de l’exposició amb la gent del carrer. Han d’intentar informar el públic de la intenció dels seus cartells
Presentació del cartell als negocis i demanar si els deixen penjar el cartell en l’aparador del seu negoci.

## Programació Didàctica: Dia 5

8:00-9:00 →Finalització i avaluació
Se’ls deixarà una estona per acabar el que hagi pogut quedar sense finalitzar. Un cop arribin les 9:00 s’haurà de tenir el cartell fet, la campanya de màrqueting preparada i la presentació apresa. A part, la solució de l’escape room i de l’activitat amb manca d’informació també es necessitarà.
Han de tornar a fer el qüestionari d’avaluació que van fer el primer dia per veure l’evolució dels seus coneixements.

9:00-10:00 →Presentacions als companys
Començaran a presentar el seu projecte als companys de 4t de l’altra classe.
A continuació seguiran amb els alumnes de cursos inferiors i superiors.

10:00-10:30 → Esbarjo
10:30-12:00 → Continuació de les presentacions
Presentació als cursos on encara no hagin presentat
Visualització de les presentacions dels companys, tant de la seva classe com de l’altra

12:00-13:30 → Espai Virtual d’Inspiració
Revisió i visualització dels materials que els companys han creat durant la setmana.

![PeuSubvencio.png](PeuSubvenci%C3%B3.png)
