# [ESO1] Títol:  Escenifica el teu ODS

![PortadaCreixen](PortadaCreixen.png)

## **Autoria**

Programació creada per Montse López dins la formació en Competència Digital Docent a l’escola **Creixen Terrassa**.

## **Objectius**

Els objectius d’aquesta proposta educativa són, per una banda, conèixer els ODS escollits per l’alumnat i prendre consciència de la seva importància, i, per altra banda, treballar i fomentar la comunicació oral i escrita.

## **Descripció de la proposta**

El projecte s’inicia tot coneixent i aprofundint en la realitat i les problemàtiques dels ODS triats. Un cop aquests són clars, es continua preparant i representant petits esquetxos il·lustratius d’aquests ODS. Per a entendre i plasmar bé aquestes realitats, es duen a terme activitats com ara presentacions, debats, jocs de fuga o ‘quizzes’, entre altres.

## **Alumnat a qui s’adreça especialment**

El projecte està pensat per alumnat de 1r d’ESO. En concret, es va plantejar al grup A.

## **Interdisciplinarietat, transversalitat, relacions amb l’entorn**

Clarament, el projecte està relacionat amb la matèria de comunicació. Està lligat amb el català, però també amb el castellà i l’anglès, ja que part de la informació proporcionada és en aquestes altres llengües. Per descomptat, es treballa el Medi Natural i Social, i la Competència digital.

## Programació

# Programació Didàctica: Dia 1

## Durada: 7 hores

## Curs dels alumnes: 1r ESO A

## Objectius generals:

- Conèixer els ODS i prendre consciència de la seva importància.
- Escollir l’ODS a treballar
- Explicar l’objectiu i el producte final del projecte: la preparació i representació de petits esquetxos que mostrin què succeeix amb relació a aquest ODS.
- Elaboració d’una presentació oral
- Participació en un debat

## Metodologies Utilitzades

1. Xerrada grupal
2. Visualització dels ODS
3. Tria de l’ODS

## Horari i Activitats

### 8.00 - 8:15 Formació de grups

**Dinàmica**:

- Cada alumne rebrà la meitat d’una frase. Han de trobar l’altra meitat. Un cop junts, jo els donaré números (1, 2, 3, 4, 5 i 6 i s’ajuntaran).
- Creació dels grups (6 grups de 4 i un grup de 5)

### 8:15- 9:00: Presentació del projecte i Avaluació inicial

**Dinàmica**:

- Presentació del projecte i el producte final (una producció oral)
- S’anota a l’agenda que calen AURICULARS per a la següent sessió.
- Es passa una Avaluació inicial a través de Clickedu. **(GRAVAR-HO!)**

### 9:00-10:00: Presentació ODS i Tria

- Parlar en gran grup sobre què són els ODS i per què en parlem.
- Visualitzar dos vídeos generals:

[https://www.imagenessinderechos.com/ca/video-subtitulos/](https://www.imagenessinderechos.com/ca/video-subtitulos/) (General, Creu Roja)

[https://youtu.be/cBxN9E5f7pc](https://youtu.be/cBxN9E5f7pc) (vídeo inicial, en anglès)

Al Display, s’hi enganxa les paraules ‘Objectius de Desenvolupament Sostenible’ i ‘Sustainable Development Goals’ Amb post-it, cada grup hi col·locarà 2 paraules que consideri prou importants o rellevants. S’enganxaran tots els post-its al voltant

- Mostrar els 17 títols dels ODS (imatge) i deixar temps perquè decideixen l’ODS del grup. No podran triar un ODS treballat en el projecte anterior. L’alumnat tindrà dos ODS més de reserva per si el primer ja ha estat triat). S’informarà dels ODS triats a Clickedu, via ‘Centre d’interès’.

**Com encoratjar als alumnes**:

- Projectem vídeos motivadors que parlen dels ODS, de manera que els generin dubtes, neguits, curiositats.

### 10 - 10:30: Pati (30 min)

### 10:30- 13:30: Cerca d’informació i presentació de l’ODS (3 hores)

**Dinàmica**:

- Cada grup cerca informació relativa a l’ODS escollit **(GRAVAR-HO!)**
- A partir d’aquesta informació, elabora una presentació oral, utilitzant, a més, un suport visual (Slides) de mínim 3 diapositives. En les diapositives, mostraran el núm. d’ODS i què pretén aconseguir, així com una notícia relacionada amb aquest ODS i una activitat d’èxit. Es valorarà la correcció en la presentació oral i en les diapositives. Es penjaran les presentacions a Clickedu, via ‘Entrega de treballs’.

### 15:15- 16:45: Presentacions **(GRAVAR-HO!)**

- Els diferents grups presenten els treballs fets.
- L’alumnat ‘oient’ pot dur a terme preguntes i el grup haurà de respondre-les.
- Es valorarà la correcció de les presentacions i de la formulació de preguntes.

### 16:45-17:15: Speakers of the Day

- Individualment i en vot secret, cada alumne votarà pel millor orador/a del dia i es mostrarà en un rànquing que anirà canviant. S’utilitzarà el web mentimenter.com

[https://www.mentimeter.com/app/presentation/alsk2udviaiqdeu45je69w4cxzrqtuy9/nv5bcradqyiu/edit](https://www.mentimeter.com/app/presentation/alsk2udviaiqdeu45je69w4cxzrqtuy9/nv5bcradqyiu/edit)

S’envia l’enllaç a través de Google Classroom.

## Materials Necessaris

- Webs indicades

## Avaluació:

S’avaluarà la participació activa al grup petit i en gran grup, tot aportant ajut i opinions raonades.

S’avaluarà la qualitat de l’exposició oral, tant en petit grup, com en els debats grupals.

# Programació Didàctica: Dia 2

## Durada: 7 hores

## Curs dels alumnes: 1r ESO (A)

## Objectius generals:

- Crear Canva en anglès tipus informatiu o reivindicatiu
- Crear Kahoots de 6-8 preguntes sobre el seu ODS
- Afegir codis QR a un treball escrit.
- Entendre les idees principals sobre els ODS exposats.

## Metodologies Utilitzades

1. Mostrar com es crea i comparteix un Kahoot i un Canva
2. Mostrar webs pertinents per a la creació de codis QR, Kahoot i Canva
3. Mostrar exemples de pòsters informatius o reivindicatius reals
4. Treball grupal

## Horari i Activitats

### 8.00 - 8.15 h: Inici i Benvinguda

**Dinàmica**:

- Recordar en gran grup els ODS seleccionats.
- Presentar els objectius del dia.

### 8.15 - 9:00: Introducció als codis QR

**Dinàmica**:

- S’explica breument què són i com s’utilitzen en comunicació digital.
- Es mostren exemples reals i com es vinculen a llocs web, informació de contacte o missatges de text.
- [https://www.qrcode-tiger.com/es/qr-code-examples](https://www.qrcode-tiger.com/es/qr-code-examples)
- Es mostra una pàgina web que crea codis QR: [https://www.codigos-qr.com/generador-de-codigos-qr/](https://www.codigos-qr.com/generador-de-codigos-qr/)

### 9.00 - 10:00: Revisar i afegir informació sobre l’ODS triat

**Dinàmica**:

- En petit grup, es repassa la informació aconseguida el dia anterior.
- Es dona temps per a aconseguir més informació
- Es decideix què és el més destacat i es dissenya un Canva

### 10 - 10:30: Pati (30 min)

10:30- 12:30  Elaboració del CANVA amb codi QR **(GRAVAR-HO! x evid. del projecte i per a ‘activitat amb falta d’informació)**

- Fent servir l’eina de disseny digital ‘CANVA’ l’alumnat crearà un pòster-infografia sobre l’ODS escollit on constin les dades més rellevants (sobretot cal que posin de manifest les problemàtiques que hi ha al món, en xifres, i, si les tenen, solucions). Al pòster hi afegiran un codi QR enllaçat a un vídeo representatiu del seu ODS (màx. 2 minuts).
- Es penjaran els dissenys dels grups al ‘taller virtual de 1r A’, a través del web Padlet. (**(GRAVAR-HO!)**
- [https://padlet.com/montselopez2/taller-virtual-de-1r-eso-a-xgzera7ufh0ufmse](https://padlet.com/montselopez2/taller-virtual-de-1r-eso-a-xgzera7ufh0ufmse)
- L’enllaç per a accedir-hi i per mostrar a les famílies es penjarà a les ‘Recomanacions’ de Clickedu.

12:30-13:30  Elaboració del Kahoot **(GRAVAR-HO!)**

- El Kahoot recollirà 4 preguntes clau per a entendre allò que el grup ha explicat sobre l’ODS (ONU, vídeos, ONGs, etc).
- S’animarà als alumnes a ser creatius en l’elecció d’imatge, text i colors així com en el fet que les preguntes i respostes siguin pertinents.

Per a la realització dels Canvas i Kahoots, es recomanarà, via Classroom, visitar diferents llocs web, com ara:

L’alumnat haurà de visitar llocs web pertinents (exemples que es poden oferir: lloc web de l’ONU [https://www.un.org/sustainabledevelopment/es/objetivos-de-desarrollo-sostenible/](https://www.un.org/sustainabledevelopment/es/objetivos-de-desarrollo-sostenible/)

[https://www.consellvallesoccidental.cat/accio-de-govern/objectius-de-desenvolupament-sostenible-ods/](https://www.consellvallesoccidental.cat/accio-de-govern/objectius-de-desenvolupament-sostenible-ods/) (Consell Comarcal del Vallès Occidental)

Ministeri de Drets Socials i Agenda 2030 [https://www.mdsocialesa2030.gob.es/agenda2030/index.htm](https://www.mdsocialesa2030.gob.es/agenda2030/index.htm) i extreure la informació pertinent que correspongui al seu ODS.

### 15:15- 16:00: Preparació dels Jocs Kahoot (continuació

### 16:00-17:15: Presentació i jugar a Kahoot **(GRAVAR-HO!)**

**Dinàmica**:

- Cada grup serà 1 únic jugador.
- Si hi ha temps, es votarà pel millor orador/a del dia a través de mentimeter.com.
- Es penjaran fotografies dels moments de joc a un Àlbum de Clickedu.

## Materials Necessaris

### Material d'Aula:

- Chromebooks i projector

### Material Didàctic:

- Imatges de pòsters informatius/reivindicatius reals.

### Material d'Escriure:

- Kahoot, Canva

### Material d'Avaluació:

- Els propis Kahoots i Canvas creats pels diferents grups.

# Programació Didàctica: Dia 3

## Durada: 5 hores

## Curs dels alumnes: 1r ESO (A)

## Objectius generals:

- Elaborar un guió teatral per a un esquetx
- Pensar en el possible decorat i en el vestuari i maquillatge
- Elaborar un llistat amb els punts acordats sobre vestuari i maquillatge

## Metodologies Utilitzades

1. Treball per grups
2. Mostra d’exemples reals

## Horari i Activitats

### 8.00 - 8.15 h: Presentació de l’objectiu del dia

**Dinàmica**:

- S’explica l’objectiu del dia: elaborar un guió per a un esquetx on es reflecteixi l’ODS que es pretén mostrar. Cal que inclogui problemàtiques actuals i possibles solucions. Es valorarà la rigorositat de la informació presentada, l’originalitat i la creativitat. El guió acabat es penjarà a la Tasca de Classroom creada per la professora.

L’esquetx tindrà una durada entre 2 i 3 minuts i TOTS els membres del grup han de participar actuant-hi.

Caldrà, així mateix, pensar en el possible decorat, vestuari i maquillatge, si cal.

**Com encoratjar als alumnes**:

- Animarem positivament. Si es pot/vol es representaran els esquetxos als seus companys de 1r B.

### 8.15 - 10:00: Elaboració del guió **(GRAVAR-HO!)**

- Realitzaran fotografies del procés de creació i assaig, durant els dies vinents, i aniran penjant les fotos al Padlet “Taller virtual de 1r A” [https://padlet.com/montselopez2/taller-virtual-de-1r-eso-a-xgzera7ufh0ufmse](https://padlet.com/montselopez2/taller-virtual-de-1r-eso-a-xgzera7ufh0ufmse)
- A través de “Recomanacions” de Clickedu es mostrarà el procés creatiu de l’alumnat.

### 10:00-10:30: Pati

### 10:30-12:30 Elaboració i revisió del guió

### 12:30-13:30 Decoració i vestuari

**Dinàmica**:

- Al guió ja fet, hauran d’afegir el punt “Decoració” i “Vestuari” on es detallaran aquests aspectes. La decoració inclourà almenys dos elements tangibles. Caldrà també basar-se en una imatge de fons projectada.
- Un cop acabat i revisat, s’afegirà el document a “Entrega de treballs”, a Clickedu.

## Materials Necessaris

### Material d'Aula:

- Chromebook

### Material d'Escriure:

- Documents de Google

### Material d'Avaluació:

- Guió penjat a Clickedu.

# Programació Didàctica: Dia 4

## Durada: 7 hores

## Curs dels alumnes: 1r ESO (A)

## Objectius generals:

- Preparar decorats
- Assajar esquetxos
- Crear una Sopa de lletres per compartir
- Jugar al joc de fuga dels ODS

## Metodologies Utilitzades

1. Treball grupal
2. Ajuda entre iguals a l’hora de crear material

## Horari i Activitats

### 8.00 - 8.15 h: Presentació dels objectius del dia

**Dinàmica**:

- Explicació dels objectius del dia: Cercar un fons a projectar a l’esquetx, decidir el vestuari i maquillatge de tots els membres i assajar l’esquetx fins que se sàpiga sense llegir del paper.

### 8.15 - 10.00 h: Cerca fons decorat, decisió sobre vestuari i primera lectura del guió

**Dinàmica**:

- Temps per a cercar un fons a projectar el dia de la representació de l’esquetx.
- Temps per a decidir el vestuari i maquillatge de cadascú. Temps per a la lectura grupal del guió i fer els retocs que calgui.

Si sobrés massa temps, es pot donar un tros de paper d’embalar per grup per a pintar part del seu decorat.

### 10:00-10:30: Pati

### 10:30-12:30: Assaig de l’esquetx **(GRAVAR-HO!)**

**Dinàmica**:

- Temps per a assajar els diferents esquetxos. Poden ubicar-se a espais diversos propers a l’aula, per tal de tenir més espai.
- Vetllaran perquè el missatge i les diferents interpretacions siguin clares i entenedores.

### 12:30-13:30: Sopes de lletres

**Dinàmica**:

- Utilitzar el lloc web [https://azsopadeletras.com/](https://azsopadeletras.com/) per a crear una Sopa de lletres amb les 6-8 paraules clau que tothom hauria de conèixer sobre el seu ODS
- Passar les diferents sopes de lletres als grups i temps per resoldre-les. Parlar-ne. Si no hi ha temps a poder resoldre les sopes de lletres, aquestes es guardaran per a fer en la següent classe de Tutoria.

### 15:15- 16:15: Jugar al Joc de Fuga sobre els ODS **(GRAVAR-HO!)**

**Dinàmica**:

- Donar les instruccions per a poder escapar del Joc de fuga: cal llegir els diferents enunciats en veu alta; cal resoldre els enigmes de forma col·laborativa.
- Proporcionar l’enllaç al joc a través de Google Classroom [https://docs.google.com/presentation/d/1sh_sdNFoewLuoURfO2FW0s-M8Q0Snt6kOm5QLfJvXL8/present?slide=id.g7129c98624_0_7](https://docs.google.com/presentation/d/1sh_sdNFoewLuoURfO2FW0s-M8Q0Snt6kOm5QLfJvXL8/present?slide=id.g7129c98624_0_7) i donar el tret de sortida.
- La professora anirà passant per comprovar que s’entenen els enigmes i la dinàmica es realitza ordenadament i correctament.
- Temps per a resoldre el joc.

### 16:15- 17:15 Sopes de lletres + xerrada grupal

**Dinàmica**:

- Es continua resolent les sopes de lletres
- Xerrada grupal sobre allò que han entès del Joc de fuga.

## Materials Necessaris

### Material d'Aula:

- Chromebook
- Cartó, cartolines, pintura, colors, retoladors, estisores, pistola de silicona, cola, etc
- Document de Google

### Material Didàctic:

- Joc de fuga (Creació pròpia)

### Material d'Escriure:

- Lloc web: [https://azsopadeletras.com/](https://azsopadeletras.com/)

### Material d'Avaluació:

- Observació: S'observarà que la forma de jugar i resoldre sigui l’adequada, tenint en compte la correcció, col·laboració i que s’hagin entès els conceptes apresos.

# Programació Didàctica: Dia 5

## Durada: 5 hores

## Curs dels alumnes: 1r ESO (A)

## Objectius generals:

- Representació i gravació dels esquetxos (després de cadascun, parlar amb la resta de la classe sobre què han entès.
- Realitzar autoavaluacions i coavaluacions
- Editar els vídeos.

Cada esquetx serà gravat.

- Editar els esquetxos tot afegint: títol, alguna música, subtítols?, etc

## Metodologies Utilitzades

1. Representacions teatrals
2. Xerrada en gran grup
3. Autoavaluació i avaluació de l’altri
4. Treball en grup

## Horari i Activitats

### 8.00 - 8.15 h: Explicar els objectius del dia

**Dinàmica**:

- Explicar els objectius del dia: representar i gravar l’esquetx, rebre la valoració dels companys, dur a terme avaluacions i editar el vídeo.

### 8.15 - 10:00 Representacions (1 h 45 min)

**Dinàmica**:

- Fer les representacions. Alumnes voluntaris gravaran els esquetxos.
- Valoració per part dels altres grups: què s’ha entès? Com ha estat la qualitat de l’obra? S’ha comunicat de forma clara? Ha estat creatiu?

### 10:00-10:30 Pati (30 min)

### 10:30-11:45 Representacions (75 min)

**Dinàmica**:

- Continuar les representacions. Alumnes voluntaris gravaran els esquetxos.
- Valoració per part dels altres grups: què s’ha entès? Com ha estat la qualitat de l’obra? S’ha comunicat de forma clara? Ha estat creatiu?

### 11:45-12:30 Editar els vídeos i penjar-los (1 h)

**Dinàmica**:

- Editar els vídeos de manera que durin entre 2 i 3 minuts i incloguin, almenys:
- Títol i integrants.
- Penjar els vídeos editats al “Museu virtual” de 1r A i visualització conjunta d’on han quedat penjats **(GRAVAR-HO!)**

[https://padlet.com/montselopez2/museu-virtual-de-1r-eso-a-j2tm4jo7eb5ld7xr](https://padlet.com/montselopez2/museu-virtual-de-1r-eso-a-j2tm4jo7eb5ld7xr)

### 12:30-13:30 Cloenda, reflexió i avaluació

**Dinàmica**:

- Reflexionar sobre com ha anat la setmana i què és el més destacat que han après.
- Passar les Avaluacions finals (a Clickedu) i Coavaluacions (en paper) **(GRAVAR-HO!)**

## Materials Necessaris

### Material d'Aula:

- Avaluacions Finals, Autoavaluacions i coavaluacions

### Material d'Avaluació:

- Valorar la qualitat dels esquetxos representats (la informació mostrada és pertinent i clara?)
- Avaluació final i Autoavaluació de cada alumne i coavaluació dels iguals.

![PeuSubvencio.png](PeuSubvenci%C3%B3.png)
